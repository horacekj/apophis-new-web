---
layout: page
title: O mně
permalink: /about
order: 10
---

Mé jméno je Jan Horáček, rád si nechávám říkat Honza. Jsem studentem
magisterského studia *Programovatelné technické struktury* na [Fakultě
informatiky](http://www.fi.muni.cz) [Masarykovy univerzity](http://www.muni.cz)
v Brně. V únoru 2019 jsem na FI získal získal titul Bc. Na jaře roku 2015 jsem
dokončil studium šestiletého gymnázia se zaměřením na programování na [Gymnáziu
Vídeňská v Brně](http://www.gvid.cz/).

 * Od svých šesti let let se zabývám stavbou modelových vláčkových kolejišť – zejména
   elektronikou a programováním – a to převážně v [Klubu modelářů železnic
   Brno I](https://kmz-brno.cz/), kde se starám o [modulové kolejiště
   TT](https://www.kmz-brno.cz/rubrika/nase-kolejiste/tt/) po všech stránkách.
   Dlouhodobě programuji [vlastní software pro řízení
   kolejiště](http://hjop.kmz-brno.cz/), který je inspirován systémem
   [JOP](https://cs.wikipedia.org/wiki/Jednotné_obslužné_pracoviště).  Stavím
   stanice, vyvíjím elektroniku, organizuji výstavy, jezdím na setkání...
 * Na své milované [Fakultě informatiky MU](http://www.fi.muni.cz/) vyučuji
   předměty [Základy programování](https://is.muni.cz/predmet/fi/podzim2018/IB111),
   [Algoritmy a datové struktury I](https://is.muni.cz/predmet/fi/jaro2019/IB002)
   a [Algoritmy a datové struktury II](https://is.muni.cz/predmet/fi/jaro2019/IV003).
 * Na [Mendelově univerzitě v Brně](http://mendelu.cz/) se podílím na chodu
   [Laboratoře řízení kolejových vozidel](http://lrkv.pef.mendelu.cz).
 * Aktivně organizuji [Korespondenční seminář z informatiky](https://ksi.fi.muni.cz/)
   [Masarykovy univerzity](https://muni.cz).
 * Jsem předsedou [Spolku přátel severské zvěře](https://zverinec.fi.muni.cz/),
   který zastřešuje aktivity na FI MU pro středoškoláky.
 * Organizuji soutěže a akce pro středoškoláky, například
   [PoznejFI](http://poznej.fi.muni.cz/), [InterSoB](http://intersob.fi.muni.cz/),
   či [N-trophy](https://ntrophy.cz/).
 * Když je čas a chuť, zajdu na nějakou tu [šifrovačku](/puzzles).
 * Baví mě horská turistika, rád vandruji a běžkuji.

## Historie

 * V letech 2013–2018 jsem byl členem
   [Programu na podporu nadaných studentů](http://www.jcmm.cz/projekt/ppns).
 * V letech 2012–2019 jsem v Úseku výpočetní techniky ve [Středisku volného času
   Lužánky](https://luzanky.cz/") učil programovat děti v programovacím
   jazyce C#, dříve jsem učíval i Object Pascal v prostředí Delphi 7.
 * V letech 2016–2019 jsem organizoval soustředění pro středoškoláky
   [K-SCUK](https://kscuk.fi.muni.cz/).

## Další

 * Pokud mě chcete pustit na svůj server, můžete využit můj [veřejný SSH
   klíč](assets/id_green-18-1.pub).
 * Pokud mi chcete poslat něco extra tajného, můžete využít můj [veřejný PGP
   klíč](assets/mail.pub) s fingerprintem `41F8 391C F197 C932 E460 DB3D 5F82
   6C76 E4F2 2D0B`. Pro nejaktuálnější klíč doporučuji navštívit
   [pgp.mit.edu](http://pgp.mit.edu/pks/lookup?search=jan.horacek%40seznam.cz&op=index)
   a hledat klíč pro můj výše zmíněný mail.
